---
layout: post
title:  "Fisica e eternità"
date:   2021-10-24 12:02:24 +0200
categories: filosofia
tags: fisica filosofia
---
In una discussione su Twitter, la domanda era: secondo voi esiste vita oltre la
morte? Io ho risposto "da fisico, ti posso assicurare
che i tuoi atomi vivranno indisturbati fino alla prossima esplosione stellare,
e anche oltre, ma con qualche sconquasso".

### siamo eterni, in un certo senso
In effetti, sappiamo che gli atomi che circolano sulla terra sono costituiti
intorno a nuclei che si sono costruiti nel tempo, in
esplosioni stellari. I cicli con cui si formano i nuclei pesanti a partire da
quelli più leggeri sono [ben conosciuti](https://en.wikipedia.org/wiki/Stellar_nucleosynthesis)

Sulla terra, nessuna forza naturale può creare elementi pesanti a partire da quelli più
leggeri. Possiamo eventualmente osservare qualche esempio del processo opposto, nel decadimento
radioattivo di elementi instabili, come il comunissimo Potassio 40, 
che rende le banane leggermente radioattive.

I nuclei, quindi gli atomi, presenti su questo pianeta, sono sostanzialmente
contati, perché non si sono formati qui e non cambieranno natura tanto facilmente.

I nuclei di elementi più pesanti dell'idrogeni, quindi tutti, [sono prodotti dalle stelle](https://it.wikipedia.org/wiki/Nucleosintesi_stellare) in un processo chiamato
nucleosintesi, estremamente lungo. Stelle piccole, come il nostro Sole, si accendono
per la reazione nucleaare di nuclei di indrogeno, [che si fondono in deuterio, elio
3 e quindi elio 4](https://it.wikipedia.org/wiki/Catena_protone-protone).
Ogni nucleo di un atomo di ferro al centro di ogni singola molecola di emoglobina
nel sangue di te che leggi [si è formato in una stella](https://it.wikipedia.org/wiki/Processo_di_fusione_del_silicio) 
di grandi dimensioni. In effetti, il ferro è l'elemento più pesante che non richiede
l'esplosione di una supernova per formarsi.

Nei cicli stellari le stelle si formano, inizialmente dalla nube di idrogeno primordiale, 
si accendono, esauriscono il carburante, collassano, esplodono e liberano nuvole
che danno origine a stelle ancora più pesanti. Ogni ciclo stellare richiede miliardi di anni, quindi c'è voluta una gran pazienza per arrivare alla ricca scelta di elementi chimici che ha permesso la vita sulla Terra.

Se ne conclude che "siamo figli delle stelle" non è un concetto poetico, ma
è letteralmente vero. Di più, ha richiesto il tempo e la pazienza che ci si può
aspettare da un Creatore o da un universo impassibile e (quasi) eterno.

Un'altra conclusione, a cui arriviamo è che sì, davvero siamo fatti di atomi eterni. Nella prossima esplosione stellare cambierà qualcosa, [ma per qualche miliardo di anni stiamo tranquilli](https://it.wikipedia.org/wiki/Formazione_ed_evoluzione_del_sistema_solare#Futuro).

E allora, *se siamo fatti di un materiale quasi eterno, perché siamo così facilmente
deperibili*?

### da dove arriva il tempo?

Ogni atomo di idrogeno di ogni molecola d'acqua all'interno del nostro corpo
vivrà sereno e indisturbato fino alla prossima esplosione stellare e, forse, 
anche dopo. Non c'è nulla che possiamo fare per distruggerne uno solo.

### da dove arriva, quindi, il tempo?

Secondo Rovelli, il tempo in fisica è un fenomeno sfuggente, difficile da definire
che sicuramente non riguarda i nostri atomi quasi immortali.

Rovelli dedica pagine eccellenti a dimostrare che in meccanica classica e in tanti
altri ambiti della fisica, il concetto di tempo diventa invisibile. Noi non siamo
abituati a vederlo dalle equazioni studiate a scuola, ma le leggi della meccanica
possono essere espresse in un formalismo in cui il tempo scompare dalla descrizione
matematica (formalismo Hamiltoniano) pur conservando la possibilità di avere una
descrizione nel tempo del moto di un sistema, dalla sua descrizione statica.

Il tempo, quando lo si va a cercare diventa sempre più evanescente, o invisibile.
Sbattiamo contro un'idea assoluta di irreversibilità dei processi solo quando
incontriamo la termodinamica.

Qui abbiamo un limite invalicabile. Un'automobile, composta di atomi che si muovono
ordinatamente verso un semaforo, frena perché il semaforo diventa rosso.
La sua energia si trasferisce in energia termica nei freni, che si scaldano.
Ma, se raffreddiamo i freni, la macchina non riparte in direzione opposta
allontanandosi dal semaforo.

Qui abbiamo il limite invalicabile, del processo irreversibile. Il concetto
di entropia, un moto ordinato degli atomi dell'automobile, trasferito in un
moto caotico degli atomi dei freni, che non può essere più riavvolto al contrario.

### quindi, la chiave sta nell'ordine in cui vogliamo gli atomi

In effetti, il punto cruciale, sta nel fatto che noi siamo interessati a una
disposizione di atomi molto precisa: quella che ci costituisce, 
mentre l'universo non sembra avere simpatia per le disposizioni ordinate di atomi

In altri termini, io sono fatto di pezzi che sono immortali, ma quello che
chiamo "io" 
non è ciò di cui sono fatto, ma la disposizione in cui sono montati i
componenti di cui
sono fatto. Un progetto preciso, comandato dal mio DNA, che il corpo cerca con
ogni mezzo di conservare, ma che è destinato a perdersi inesorabilmente.

Ma non solo la posizione degli atomi ci riguarda, per esempio, il nostro
cervello in un vaso di formalina può conservare intatta la sua struttura per
un certo tempo, ma quello che rende un cervello vivo, è lo stato delle
interazioni elettriche fra i neuroni in un certo momento

Ricordo un episodio che mi riguardò da ragazzo. Io andavo tutti i giorni nella
biblioteca del mio paese, a leggere i libri di astronomia e fantascienza. La
biblioteca era stata creata dal signor Maraspin, un amico di mio padre, che vi
si era dedicato, una volta in pensione.

il signor Maraspin abitava al piano di sotto nel nostro palazzo e, quando morì
e 
mio padre si preparò a fagli visita, volli andare anche io. Ci fu un po' di
discussione
fra i miei sull'opportunità di portare un ragazzo delle medie a fare visita a un
morto. Alla fine la spuntai.

Contrariamente a quanto aveva temuto mia madre, non ne ebbi nessun trauma.
Quello
che vidi nel letto mi apparve immediatamente una cosa diversa dal signor
Maraspin
era quello che rimaneva dopo che il signor Maraspin se ne era andato. E io ebbi
questa
sensazione con l'assoluta sensazione di verità con cui si percepiscono le cose da
ragazzi.

Insomma, nemmeno la disposizione degli atomi conta, se togliamo la disposizione
dei segnali elettrici che attraversano i nervi e delle reazioni fisiche che
questo causa.

Immaginiamo di guardarli questi segnali, come se fossimo sulle colline di Los
Angeles a guardare la disposizione delle luci accese alle finestre e di quelle
in movimento 
dei fanali delle auto. Una scena familiare in tantissimi film.

Cosa possiamo capire osservandoli? Sta lì il segreto del nostro pensiero? E non
sarà
forse che anche nella disposizione delle luci di Los Angeles si realizza un
processo
complesso, di cui non siamo consapevoli, come i singoli neuroni non sono
consapevoli
del pensiero del cervello?

Tutte ipotesi interessantissime, ma che ci portano a un punto essenziale se
vogliamo parlare di vita e di invecchiamento, abbiamo bisogno di un telaio
teorico per parlare della disposizione specifica di determinate
cose in un dato istante

Fino ad ora ci siamo concentrati su medie e valori statistici macroscopici, in
termodinamica, ma probabilmente abbiamo bisogno di una teoria in
grado di descrivere lo stato in modo molto più preciso

Mi sono chiesto se è possibile dare una descrizione macroscopica dell'ordine in
cui stanno degli elementi, per esempio dei numeri

La prima soluzione che viene in mente, sono le cifre di un numero razionale:
una sequenza esatta di numeri, che nasce da un ingrediente molto semplice. 
La ricetta per la sequenza di cifre di un numero razionale è semplicemente
costituita da due numeri interi: un numeratore e un denominatore. La sequenza
può arrivare a una precisione arbitraria, se solo riusciamo a rappresentare
numeri abbastanza grandi

Se vogliamo rappresentare numeri arbitrari, e non solo le cifre da 0 a 9,
possiamo ricorrere a una codifica simile a ASN.1

Non finisce qui: se vogliamo rappresentare non una sequenza di numeri, ma una
sequenza di punti in uno stato a N dimensioni, ci basta uno spazio di coppie di
numeri, a 2N dimensioni

Insomma, per quanto banale e sterile possa apparire questo esercizio, mi pare
che possiamo rispondere positivamente alla domanda se siamo in grado di
rappresenzare lo stato di un insieme di oggetti in modo preciso.
